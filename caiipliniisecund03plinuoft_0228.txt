220 C. PLINII NATUR. HISTOR. LIB. XVIr.

aquae pari portione, quoniam per se noceat. Alii
volucre appellantranimal praerodens pubescentes
uvas: quod ne accidat, falces, cum sint exacutae,
fibrina pelle detergent ‚ atque ita putant: sanguine
ursino liniri volunt post putationem easdem. Sunt
arborum pestes & formicae. Has abigunt, rubrica
ac pice liquida perunctis caudicibus: nec non &
pisce suspenso juxta in unum locum congregant:
aut lupino trito cum oleo radices linunt. Multi
& talpas amurca necant : contraque erucas, & ma-
la ne putrescant, lacertae viridis felle tangi cacu-
mina jubent. Privatim autem contra erucas ambiri
arbores singulas a muliere incitati mensis, nudis
pedibus, recinua. Item ne quod 'animal pastu ma-
lefico decerpat frondem , fimo boum diluto asper-
gi folia, quoties imber interveniat, quoniam ita
abluatur virus medicaminis: mira quaedam exco-
gitante solertia humana. Quippe cum averti car-
mine grandines credant plerique: cujus verba in-
serere non equidem serio aufim ‚ quanquam a Ca·-
tone prodita, contra luxata membra , jungenda
arundinum fiffurae. Idem arbores religiosas lucos-
que succidi permifit, sacrificio prius facto: cu-
jus rei» rationem precationemque eodem volu-
mine tradidit.

