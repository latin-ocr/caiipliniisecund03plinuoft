36 C.PL1NII SECUND1

ris , differere quisnam Romanorum primus acce:
perit: neque enim alias noverant ‚ quam bellicas.
Quod certum est , uni gentium huic plura sunt ge-
nera ‚ quam 'cimilia

V. Romulus frondea coronavit Hostum Hosti-
lium, quod Fidenam primus irrupisset. Avus hic
Tulli Hostilii fuit. Ρ. Decium patrem, Tribu-
num militum‚ frondea donavit exercitus ab eo
servatus, Imperatore Cornelio Coffo Consule,
Samnitium bello. Civica iligna primo fuit, postea
magis placuit ex esculo Jovi sacra. Variatumque
& cum quercu est, ac data ubique, quae fuerat ‚
custodito tantum honore glandis. Additae leges arez
tae, & ideo superbae, quasque conferre libeat cum
illa Graecorum summa, quae sub ipso Jove datur,
cuique muros patria gaudens rumpit. Civem ser-
vare ‚ hostem occidere: thue eum locum, in quo
sit affitum , hostis obtineat eo die. Ut servatus fa-
teatur: alias testes nil prosunt. Ut civis fuerit:
Auxilia, quamvis rege servato, decus id non dant.
Nec crescit honos idem Imperatore conservato:
quoniam conditores in quocunque cive summum
effe voluere. Accepta licet uti perpetuo. Ludos
ineunti semper affurgi, etiam ab Senatu, in more
est. Sedendi jus in proximo Senatui. Vacatio mu-
nerum omnium ipsi, patrique , & avo paterno.
Quatuordecim eas accepit Siccius Dentatus, ut re·-
tulimus suo loco: sex Capitolinus. Is quidem δε
de duce Servilio. Africanus cle patre accipere no-
luit apud Trebiam. O mores aeternos ‚ qui tanta
opera honore solo donaverint: & cum reliquas

